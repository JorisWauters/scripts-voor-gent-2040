---
layout: chapter
author: 
part: 2
chapter: 1
ispart: true
permalink: /giganten-lift/mia/
title: Mia (36 jaar)
indentlevel: 3
---
## Fragment uit tussentijds evaluatiegesprek met haar celhoofd bij Prospects

![Mia]({{ site.baseurl }}/images/Mia.jpg)

Sinds mijn overstap van de Stad Gent naar deze job in de privé, haal ik zoveel meer voldoening uit mijn professioneel leven. Daar waar ik vroeger als deskundige ruimtelijke ordening afknapte op de logge structuren waarbinnen we werkten, voel ik mij nu veel meer in mijn sas. Mijn functie hier  als  omgevingsconsultant  laat  me  toe  om,  weliswaar  binnen  de  vooropgestelde  krijtlijnen  van  onze  moederonderneming Alphanumerics, veel flexibeler te ageren en simpelweg meer gedaan te krijgen op kortere tijd. 

Doordat  jullie  permanente  bijscholing  hoog  in  het  vaandel dragen, kan ik de nieuwste evoluties met betrekking tot efficiënt ruimtegebruik op de voet volgen en er ook naar handelen in mijn dagelijkse praktijken. Vooral de internationale coaches die me wekelijks confronteren met cases  uit  andere  steden,  zijn  echt  nuttig.  Ik  ben  zelfs  nog  altijd een beetje verbaasd over het gemak waarmee ik met hen  kan  communiceren  en  van  gedachten  kan  wisselen  dankzij  de  hologrammen  en  de  geïnstalleerde  vertaalrobots. De problemen die ik daar voorgeschoteld krijg en de stapvoorstap  oplossingen  waarnaar  we  samen  zoeken,  dagen  me  telkens  weer  uit  om  bij  de  pinken  te  blijven  en  mijn  eigen  werkzaamheden  te  optimaliseren.  Ik  kijk  er  enorm  naar  uit  om  binnen  enkele  jaren,  wanneer  ik  mijn  belangrijkste  prestatieindicatoren  zal  hebben  behaald,  zelf  af  en  toe  ingeschakeld  te  worden  als  internationale  coach. 

Gisterenavond  vreesde  ik  wel  nog  wat  voor  mijn  aanwezigheid  hier  vandaag.  Na  mijn  werk  verzwikte  ik  mijn  enkel op de elektrische step die ik gebruik voor mijn korte pendeltocht. Maar dankzij de snelle hulp van de lokale veiligheidsdrone  die  me  recht  hielp  en  ervoor  zorgde  dat  er  bij thuiskomst een koud kompres klaar lag, kon ik gelukkig snel  herstellen.  Ik  hoefde  verder  mijn  zetel  helemaal  niet  meer uit, want de drone alerteerde ook de bezorgdienst en ik  kreeg  gisterenavond  nog  een  heerlijke  gevitamineerde  maaltijd.  Net  wat  ik  nodig  had  om  hier  vandaag  weer  op  scherp te staan! 