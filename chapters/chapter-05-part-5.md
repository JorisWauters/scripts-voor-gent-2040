---
layout: chapter
author: 
part: 5
chapter: 5
ispart: true
permalink: /kompas/stedelijke-ruimte/
title: Stedelijke Ruimte
indentlevel: 2
---

<a href="{{ site.baseurl }}/images/Ruimte.jpg" data-lightbox="Ruimte"><img src="{{ site.baseurl }}/images/Ruimte.jpg"></a>

**GIGANTEN LIFT** De stedelijke ruimte is voor het overgrote deel geprivatiseerd. De signalisatie, de wegen en paden, de gedeelde elektrische voertuigen en de bijhorende datastromen worden uitgebaat door de sterke internationale bedrijven die de onderliggende technologie ontwikkelden. Deze datastromen, gecombineerd met die van persoonlijke gezondheidsmonitoring en kalenders, sturen bots en drones aan die voor dienstverlening instaan. De veiligheid, in handen van geprivatiseerde politiediensten en security agentschappen, wordt door Artificiële Intelligentie verzekerd. Oningevulde plekken zijn er haast niet in de stad. Parkjes werden indoor recreatieruimtes en de winkelstraten zijn gereduceerd tot gevels en etalages waarachter enkel opslag zit. De winkels zelf werden vervangen door overdekte ruimtes voor try-and-buy retail aan de rand van de stad.

**KLIMAAT CASCADE** Het beheer en het gebruik van publieke ruimte wordt voor een groot deel aan bottom-up initiatieven overgelaten. De economische toestand heeft tot gevolg dat sommige wijken van Gent een verloederd aanschijn hebben. Publieke infrastructuur wordt zo goed en zo kwaad als het gaat onderhouden, maar daarbij wordt prioriteit gegeven aan digitale connectiviteit die een voorwaarde vormt voor economische activiteiten. Andere publieke infrastructuur wordt haast niet meer vernieuwd: als ze al stand houdt in de moeilijke omstandigheden, is dat voldoende.

**LOKALE WACHT** De publieke ruimte is toegankelijk, zelfs kneuterig, dankzij de doorgedreven wijkenpolitiek waarbij grote aantallen vrijwilligers betrokken zijn. Groene ruimtes in de stad worden beheerd door lokale gemeenschappen en leveren een aangename leefomgeving. Deze groene ruimte zorgen bovendien voor verkoeling in de warme periodes en helpen bij wateropslag. De lokale overheid keurt en certifieert de activiteiten van de verenigingen die op die manier van Gent een gezellige en propere stad maken. Individuele elektrische voertuigen hebben een groot aandeel in mobiliteit. Gratis gemeenschappelijk transport wordt niet door de overheid, maar door vrijwilligers georganiseerd. Gezinnen en uitgebreide families wonen op relatief kleine oppervlakten samen. 

**ECLECTISCHE STROOM** De stedelijke ruimte vaart wel bij de diep gewortelde cultuur van sociale en maatschappelijke innovatie. Robotica en cybersystemen verzorgen het stedelijk landschap en staan in voor een propere en veilige omgeving. Wijken hebben gemengde functies, ook het centrum van de stad, waar op de daken en elke inkomhal van publieke gebouwen groenten gekweekt worden. In Gent is er een sterke ‘stedelijke cultuur’ die voor verschillende doelpublieken uiteenlopende mogelijkheden biedt. Elke dag zijn er in de stad bijeenkomsten en activiteiten die door de een of andere sociale onderneming georganiseerd worden. Transport is een publieke dienst geworden, ook individuele voertuigen vallen hieronder. 

