---
layout: chapter
author: 
part: 2
chapter: 0
ispart: true
permalink: /verkiesbare-toekomsten/
title: Verkiesbare toekomsten
---

Bij het uitschrijven van de scripts hielden we rekening met wat onze respondenten wenselijk achtten voor
de toekomst. Visies over wat van belang is voor (mensen
in) Gent vormden ook vertrekpunten voor onze initiële
thematische sessies en meet-ups. Tijdens die bijeenkomsten, verzamelden we originele input over wat voor onze
deelnemers verkiesbaar is en wat ze willen vermijden.
De snelheid waarmee digitalisering en automatisering
evolueren, de complexiteit die hiermee gepaard gaat en de
impact daarvan op de waardenkaders van vandaag, wordt
door een groot deel van de deelnemers als problematisch
ervaren. In het vormgeven van toekomsten, vertaalt dit
zich in (1) het belang van sociaal contact, (2) aangepaste
tijdsinvullingen (rond principes van bedrijvigheid en vrije
tijd) en (3) aangepaste ruimtelijke invulling (leegstand,
groen in de stad).
Een wenselijke toekomst van Gent laat zich dan ook kenmerken door (a) verbondenheid en inclusie, (b) welzijn
(arbeid, vrije tijd, mentale en fysieke gezondheid) , (c)
leefbaarheid (stedelijke ruimte en –mobiliteit), aangevuld
met de vereiste van (d) (ecologische) duurzaamheid. Voor
elk van deze kenmerken maakten we een kompas op, dat
aangeeft.
Hiertoe zijn volgens de deelnemers (i) kennisdeling, voortdurende (ii) innovatie, (iii) co-creatie en (iv) ondernemerschap van cruciaal belang. Overheden, bedrijven, onderzoeks- en onderwijsinstellingen en ook burgers zijn er
samen verantwoordelijk voor naar deze streefdoelen toe
te werken. Ze kunnen enkel bewerkstelligd worden wanneer gefaciliteerd door een combinatie van:
I. Aangepaste en eenvoudig toegankelijke, verbonden
informatie- en communicatietechnologie;
II. Aangepaste en eenvoudig toegankelijke overheden;
III. Aangepaste attitudes, houdingen en gedragingen van
burgers en bedrijven.
Onderlinge (v) communicatie tussen de verschillende
actoren en (vi) inclusiviteit worden daartoe gezien als
noodzakelijke voorwaarden.